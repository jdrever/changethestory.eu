---
layout: layout.liquid
---
‘Cambia la storia.’

Ragazzi e ragazze, narratori digitali sui cambiamenti climatici

Il cambiamento climatico è la sfida chiave del nostro tempo. La nostra generazione è la prima a sperimentare il rapido aumento delle temperature in tutto il mondo e probabilmente l'ultima che effettivamente possa combattere l'imminente crisi climatica globale.

Dichiarazione congiunta dei Capi di Stato europei alla Conferenza ONU sul Cambiamento Climatico Cop 24.
(Katowice, Polonia, Dicembre 2018)

"La critica più comune che ricevo è che sono stata manipolata e che non si dovrebbero usare i bambini in politica perché si tratta di un sopruso e che non posso pensare da sola le cose che penso e così via. Lo trovo così fastidioso! Se mi è permesso di esprimermi: perché mai non dovrei essere in grado di dire la mia opinione e di cercare di cambiare le idee delle persone?"
(Greta Thunberg)

‘Cambia la storia’ è un progetto Erasmus + che si svilupperà nel triennio 2019-2022 e predisporrà risorse educative e supporto pratico per i docenti sui cambiamenti climatici, la cittadinanza ambientale e le competenze digitali per le scuole primarie e secondarie di primo grado.

L'ultimo rapporto del 2018 sui cambiamenti climatici dell'IPCC (https://www.ipcc.ch/) traccia un quadro estremamente allarmante: alla comunità internazionale rimangono non più di 12 anni per agire con transizioni rapide e di vasta portata se si vuole evitare un danno irreversibile. Trovare soluzioni che consentano alle comunità di passare a un futuro a basse emissioni di carbonio è dunque una questione chiave e una priorità per tutti i paesi nel mondo e che necessita di un approccio complessivo che consideri non solo le dimensioni politiche, scientifiche, economiche ma anche risposte significative educative e culturali.

È necessario formare i cittadini costruendo contesti educativi per aumentare le conoscenze interdisciplinari (scientifiche, tecnologiche, sociali, ambientali, umanistiche), per coinvolgere le persone sui cambiamenti climatici, per costruire visioni e prospettive positive del futuro e per formare cittadini capaci di metterle in pratica.

La finalità generale del progetto “Cambia la storia” è quello di individuare strumenti e metodologie didattiche per incentivare i ragazzi a scrivere le proprie storie sui cambiamenti climatici e a diffonderle per ispirare le proprie comunità con i propri risultati di ricerca e di elaborazione.

La tecnologia digitale è lo strumento individuato per produrre una nuova narrativa sul cambiamento climatico e per sfidare lo status quo, incentivare la comunicazione, incoraggiare i compagni di scuola, ispirare con le proprie idee le comunità e tutta l’Europa ad agire. Lo storytelling digitale infatti consente ai giovani di condividere le proprie esperienze oltre i confini culturali e nazionali, situazione che sarà sperimentata all’interno del progetto con le scuole e i docenti che lavoreranno con noi provenienti dalla nazioni partner del progetto in Turchia, Ungheria, Austria e Regno Unito.

Lavoreremo in tre fasi:

1 - indagine (novembre 2019 – Maggio 2020): effettueremo una ricerca con i docenti per comprendere esigenze e quanto attualmente si sta già facendo per poter sviluppare attività di apprendimento adatte alle esigenze della scuola. Questa consultazione consisterà in un incontro e in un breve questionario sulle competenze digitali.

2 – Pianificazione e sperimentazione (ottobre 2020 – maggio 2021): lavoreremo con i docenti voi per pianificare le attività di “Cambia la storia” nelle scuole e coinvolgere gli studenti sui cambiamenti climatici e nell'apprendimento digitale per creare le storie.

3 Attuazione e revisione (marzo-luglio 2021): produrremo le risorse di apprendimento da sperimentare con i tuoi alunni e un corso di formazione. Durante la fase di sperimentazione di chiederemo di valutare gli apprendimenti e dopo la valutazione la versione finale delle risorse educative e didattiche saranno a disposizione dei docenti.